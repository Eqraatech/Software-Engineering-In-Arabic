<div style="direction: rtl;">
<p>
  <a href="https://eqraatech.com/"><img src="images/eqraatech-cover.png" /> </a>
</p>

  [![LinkedIn](https://img.shields.io/badge/LinkedIn-0077B5?style=for-the-badge&logo=linkedin&logoColor=white)](https://www.linkedin.com/company/eqraatechcom/)
  [![Facebook](https://img.shields.io/badge/Facebook-1877F2?style=for-the-badge&logo=facebook&logoColor=white)](https://www.facebook.com/eqraatechcom)
  [![Eqraatech](https://img.shields.io/badge/website-000000?style=for-the-badge&logo=About.me&logoColor=white)](https://eqraatech.com/)
  [![Twitter](https://img.shields.io/twitter/url/https/twitter.com/cloudposse.svg?style=social&label=Follow%20%40Eqraatechcom)](https://twitter.com/Eqraatechcom)

  [![Buy Me Coffee](https://img.shields.io/badge/Buy_Me_A_Coffee-FFDD00?style=for-the-badge&logo=buy-me-a-coffee&logoColor=black)](https://www.buymeacoffee.com/mahyoussef)
  [![Patreon](https://img.shields.io/badge/Patreon-F96854?style=for-the-badge&logo=patreon&logoColor=white)](https://www.patreon.com/mahyoussef)
  [![PayPal](https://img.shields.io/badge/PayPal-00457C?style=for-the-badge&logo=paypal&logoColor=white)](https://www.paypal.com/paypalme/mahyoussef97)

  
# ูุฑูุฉ ูููู ๐
ูุญุชูู ุชููู ูุชููุฒ ูู ูุฎุชูู ูุฌุงูุงุช ููุฏุณุฉ ุงูุจุฑูุฌูุงุช ุนู ุทุฑูู ุชุจุณูุท ุงูููุงููู ุงูุจุฑูุฌูุฉ ุงููุนูุฏุฉ ุจุดูู ุณูุณ ูุจุงุณุชุฎุฏุงู ุตูุฑ ุชูุถูุญูุฉ ูุฐููุฉ

<p>
  <img src="images/in-a-nutshell.webp" style="width: 640px">
</p>

# ููุฑุณ ุงูููุงุถูุน ๐
- [Distributed Systems and System Design](#distributed-systems-and-system-design)
  - [CAP Theorem](#cap-theorem) 
  - [Scalability](#scalability)
  - [Load Balancer](#load-balancer)
- [Security](#security)
  - [Json Web Token](#json-web-token)
- [Version Control](#version-control)
  - [Introduction Into Version Control](#introduction-into-version-control)
  - [5 Takeaways for README File](#5-takeaways-for-readme-file)

## Distributed Systems and System Design

ุงููุธู ุงูููุฒุนุฉ ุฃู ูุง ูุนุฑู ุจุงูู Distributed Systems ูู ูุฌููุนุฉ ูู ุงูุฃูุธูุฉ ุชุชุดุงุฑู ูุชุชุนุงูู ูุนูุง ูู ุฎูุงู ุงูุชูุงุตู ุจูููุง ูุจูู ุจุนุถูุง ุนุจุฑ ุจุฑูุชููููุงุช ูุนููุฉ ูู ุฃุฌู ุฅุชูุงู ุงููููุฉ ุฃู ุงููุธููุฉ ุงููุณุฆููุฉ ุนููุง ูุชุญููู ุงููุฏู ุงููุดุชุฑู.

ุชูู ุงูุฃูุธูุฉ ูู ุงููููู ุฃู ุชููู Hardware ูุงููุงุชู ุฃู Software Process ูุงููุชุตูุญุ ููู ุฃูู ูููุฒุงุช ุงูุฃูุธูุฉ ุงูููุฒุนุฉ ูู ุฃููุง ุชุธูุฑ ูููุณุชุฎุฏู ููุญุฏุฉ ูุงุญุฏุฉ ูุชูุงููุฉ ุฃู ูุฌูุงุฒ ูุงุญุฏ.

ููุฐุง ูุฅู ูุฏููุง ุงูุฑุฆูุณู ูู ุชุญููู ุฃูุตู ุงุณุชูุงุฏุฉ ููููุฉ ูู ุงูููุงุฑุฏ ุงููุชุงุญุฉ ูุงููุชููุนุฉ ุงููุชูุงุฌุฏุฉ ูู ุงูุฃูุธูุฉ ูููุน ูุชูููู ุญุฏูุซ ุฃู ุฎุทุฃ ูุฏ ูุชุณุจุจ ูู ูุดู ุงููุธุงู ูููุ ููุฐุง ูุฅูู ุฅู ุญุฏุซ ุฎุทุฃ ูู ุฃุญุฏ ุชูู ุงูุฃูุธูุฉ ููู ููู ุญุงุฆููุง ูู ุฅุชุงุญุฉ ูุนูู ุงููุธุงู ููู ูุฐูู ูุฅูู ุฌุฒุก ูู ุงูุฃูุธูุฉ ูููุณ ุงููุธุงู ูุงุฆููุง ุนููู ุจููุฑุฏู.

### CAP Theorem
<p>
  <img src="images/cap-theorem.png" style="width: 640px">
</p>

ุงููCAP Theorem ูุงุญุฏุฉ ูู ุฃูู ุงููุธุฑูุงุช ุงูุฃุณุงุณูุฉ ูุงููููุฉ ูู ุนููู ุงูุญุงุณุจ ุนุงูุฉู ููู ุงููุธู ุงูููุฒุนุฉ ุฎุงุตุฉู ูุจุชูุต ุนูู:
ุฅู ูู ุงููุธู ุงูููุฒุนุฉ ูุง ูููุนุด ุงููSystem ูููุฑ ุฅูุง ุถูุงููู ุฃู ุฎุงุตูุชูู ุงุชููู ุจุณ ูู ููุณ ุฐุงุช ุงูููุช. 

**ุงูู ุงููู ุจุชูุซูู ุงูู CAP ูุงูุถูุงูุงุช ุงููู ุจุชูุฏููุง ุ**

ุงูู C ุจุชูุซู ุงูู Consistencyุ ูุงูู A ุจุชูุซู ุงูู Availabilityุ ูุงูู P ุจุชูุซู ุงูู Partition Tolerance..

**ุทุจ ูู ูุงุญุฏุฉ ูู ุฏูู ูุนูุงูุง ุฅููุ**

1- ุงูู Consistency: ูุนูุงูุง ุฅู ูู ุงููClients ููุฏุฑูุง ูุดูููุง ููุณ ุงูุจูุงูุงุช ูู ุฃู ููุช ูู ุบูุฑ ุฃู ุงุฎุชูุงูุงุชุ ูุจูููู ุนูู ุงูุจูุงูุงุช ุฃููุง ูุชุณูุฉ ุฃู Consistent

2- ุงูู Availability: ูุนูุงูุง ุฅู ูู Request ุงููSystem ููุณุชูุจูู ููุฑูุถ ูููู ููู Response ูุงููุธุงู ููุฏุฑ ูููู ุดุบูู ูู ุบูุฑ ูุดุงูู ุญุชู ูู ูุฌูุฏ Nodes ุฃู Servers ูุงูุนุฉ ููููุง ูุดุงูู.

3- ุงูู Partition Tolerance: ูุนูุงู ูุฏุฑุฉ ุงููSystem ุนูู ุฅูู ูููู ุดุบูู ุจุฏูู ูุดุงูู ุญุชู ูู ูุฌูุฏ ูุดุงูู ูู ุงููNetwork Communication ุจูู ุงููNodes ูุจุนุถูุง.

ูุจูุง ุฅู ุงููุธุฑูุฉ ุฏู ุจุชูุต ุนูู ูุฌูุฏ ุถูุงููู ุงุชููู ุจุณ ูุชุญูููุง ูู ููุณ ุงูููุช ููููู ูููู ุนูุฏูุง ุงููSystem ุญุงุฌุฉ ูู (3)

**ุงูู Consistency & Partition Tolerance**

 ุงููCP ูุฏู ูุนูุงู ุฅู ูู ูุฌูุฏ ุงููParition Toleranceุ ุงููSystem ูุญุชุงุฌ ูุถุญู ุจุงููAvailbility ูู ุณุจูู ุชููุฑ ุงููConsistency ุจูู ุงูุจูุงูุงุช ูุจุนุถูุง.

ููููู ูุดูู ูุซุงู ุนูู ุฏู ูุซูุง ูู ุงูุจูููุ ุงููู ุจูุณุจุฉ ูุจูุฑุฉ ุจุชุญุชุงุฌ ุฅู ุงูุจูุงูุงุช ุชููู ูุชุณูุฉ ูููููุงุด ุฃู ุงุฎุชูุงู ูู ุฃู ููุช ุงููClient ููุทูุจ ููู ุฏูุ ูุฏู ูุฅู ุงููClient ูุด ููุญุจ ุฅูู ูู ุดููุฉ ูุดูู ุญุณุงุจู ููู ุฃุฑูุงู ูุฎุชููุฉ ููุชุบูุฑุฉ..

**ุงูู Availability & Partition Tolerance**

 ุงููAP ูุฏู ูุนูุงู ุฅู ูู ูุฌูุฏ ุงููParition Toleranceุ ุงููSystem ูุญุชุงุฌ ูุถุญู ุจุงููConsistency ูู ุณุจูู ุชููุฑ ุงููAvailability ูุฏู ูุนูุงู ุฅู ูุด ูุงุฒู ุงูุจูุงูุงุช ุชููู ูุชุณูุฉ ูู ููุณ ุฐุงุช ุงูููุช ูููู ูููู ููู ุชุบููุฑ ูุชุฃุฎูุฑ ูุญุฏ ูุง ูุญุตู ุงูุงุชุณุงู ูุฏู ูุณูู ุจุงููEventual Consistencyุ ุจุณ ุงูุฃูู ุฅู ุฃู Request ุงููClient ููุนููู ูุงุฒู ุงููุธุงู ููุถู ุดุบุงู ูุจูุฑุฏ ุนููู ุจุฏูู ูุดุงูู.

ููููู ูุดูู ูุซุงู ุนูู ุฏู ูู ููุงูุน ุงูุชูุงุตู ุงูุฅุฌุชูุงุนูุ ูุงููClient ููุณูุญ ุจูุฌูุฏ ุชุฃุฎูุฑ ุนูู ูุง ูุญุตู ุฅู ุงูุจูุงูุงุช ุชุจูู ููุญุฏุฉ ุฃู ูุณุชูุฑุฉ ุฒู ุนุฏุฏ ุงููLikes ูุงููNewsfeed Updates ุจุณ ูุด ููุจูู ูุจุณูุท ุฅู ุงููSystem ูุด ูุชุงุญ ุงุตููุง.

**ุงูู Consistency & Availability**

 ุงููCA ูุฏู ูุนูุงู ุฅู ุงููSystem ููุถุญู ุจุงููPartition Tolerance ูู ุณุจูู ุชุญููู ุงููConsistency ูุงููAvailability ููู ุฏู ุบูุฑ ููุทูู ูู ุงููุธู ุงูููุฒุนุฉ ูุฅู ูุณุชุญูู ูููู ููู ูุธุงู ูุชุฃูุฏ ุจูุณุจุฉ ูกูููช ูู ุนุฏู ุบูุงุจ ูุดุงูู ูู ุงููNetwork ูุฅู ุณุจุจุ ูุตุนุจ ุชุญููู ุงููAvailability ูุงููConsistency ูู ููุณ ุงูููุช ูุน ูุฌูุฏ Partition Tolerance..

ููููู ูุดูู ูุซุงู ุนูู ุฏู ูู ุงููRDBMS ุงููSingle Node ุงููู ูุด ุจุชุญุชุงุฌ ููNetwork Communication ูุน Nodes ุชุงููุฉ.

ูุนุดุงู ูุฏู ูููู ูุบูุฑ ูู ูุต ุงููุธุฑูุฉ ููููู ุฅู ูู ุญุงูุฉ ูุฌูุฏ Partition Tolerance ุฅูุง ุฅู ุงููุธุงู ููุถู ุงููConsistency ุฃู ุงููAvailability ููTrade-Offs ููุถุญู ุจุงูุชุงููุฉ.

ู ูุฌุจ ุงูุชูููู ุจุฑุถู ุฅู ุชุญููู ุงููAvailability ุฃู ุงููConsistency ุจูุณุจุฉ ูกูููช ูุณุชุญููุ ูุฅู ุงููุธุฑูุฉ ุฏู ุจุชููุฏูุง ูู ุงูุชูููุฑ ุจุดูู ูุฎุชูู ุฃุซูุงุก ุชุตููู ุงููุธุงู ูุฅููุง ูุณุฃู ููุณูุง ุฅูู ุงููTrade-Offs ุงููู ุจูุชุนุงูู ูุนุงูุง. โจ




### Scalability
<p>
  <img src="images/scalability.png" style="width: 640px">
</p>

ุงูุชูุณุน ุฃู ูุง ูุนุฑู ุจุงูู Scaling ูู ุจุจุณุงุทุฉ ูุฏุฑุฉ ุงููุธุงู ุนูู ุชุญูู ุฃู ุญูู ุฒุงุฆุฏ ุฃุซูุงุก ุงุณุชุฎุฏุงููุ ููุซูุง:
ูู ููู ูุธุงู ุจูุฎุฏู 20 ูุณุชุฎุฏู ูู ููุณ ุงูููุชุ ููุฌุฃุฉ ุงูุนุฏุฏ ุงุฑุชูุน ูู2000 ูุณุชุฎุฏู ูุฑุฉ ูุงุญุฏุฉ ูุงููุธุงู ูุฏุฑ ูุชุนุงูู ูุน ุงูุฒูุงุฏุฉ ุฏู ููุฎุฏููู ูู ุบูุฑ ุฃุนุทุงู ุฃู ูุดุงููุ ูุฏู ูุนูุงู ุฅู ุงููุธุงู Scalable 

**ุฅุฒุงู ูุญูู ุงูู Scalingุ**

<ins>
 ูู ุทุฑููุชูู ูุชุญููู ุงูู Scaling ูู ุงููุธุงู ุงููู ุจูุญุงูู ูุจููู: 
</ins>

 1- ุงูุชูุณุน ุงูุฑุฃุณู ุฃู ูุง ูุนุฑู ุจุงูู Vertical Scaling ุฃู Scaling-Up
 
 2- ุงูุชูุณุน ุงูุฃููู ุฃู ูุง ูุนุฑู ุจุงูู Horizontal Scaling ุฃู Scaling-Out


 **ุงูู ูู ุงูู Vertical Scalingุ**
 
ูู ุฒูุงุฏุฉ ูุฏุฑุฉ ูุฅููุงููุฉ ุงููุธุงู ุงููุงุญุฏ ูู ุฎูุงู ุฒูุงุฏุฉ ุนุฏุฏ ุงูู Resources ูู ุงูู Machine ุงููู ุจูููู ูููุง ุงูู Serverุ ุฃู ุงุณุชุจุฏุงู ุงูู Machine ุจูุงุญุฏุฉ ุชุงููุฉ ุฃููู ูููุง ุนุดุงู ุชุชุญูู ุงูุญูู ุงูุฒุงุฆุฏ.

<ins>
ูุฏู ุจูุชู ุจุฃูุซุฑ ูู ุดูู ุฒู:
</ins>

1- ุฒูุงุฏุฉ ุงูู CPU/RAM ุนุดุงู ุงูุชุทุจูู ูุชุญูู ุฎุฏูุฉ ุนุฏุฏ ุฃูุจุฑ ูู ุงููุณุชุฎุฏููู.

2- ุฒูุงุฏุฉ ุงูู Storage ุนุดุงู ูุงุนุฏุฉ ุงูุจูุงูุงุช ุชูุฏุฑ ุชุฎุฒู ุนุฏุฏ ุฃูุจุฑ ูู ุงูุจูุงูุงุช.

**ุงูู ูู ุงูู Horizontal Scalingุ**

ูู ุฒูุงุฏุฉ ุนุฏุฏ ุงูู Nodes ุฃู ุงูู Machines ุงููู ุจูููู ูููุง ุงูู Serverุ ูุจุฏู ูุง ูููู ููู Node ูุงุญุฏุฉ ุจุณ ูุนุชูุฏ ุนูููุงุ ุจูุนุชูุฏ ุนูู ุฃูุซุฑ ูู Node.

<ins>
ูุฏู ุจูุชู ุจุฃูุซุฑ ูู ุดูู ุฒู:
</ins>

1- ุฒูุงุฏุฉ ุนุฏุฏ ุงููNodes ููู ูุงูุช ุงููNode ุงููุงุญุฏุฉ ูุงุฏุฑุฉ ุนูู ุฎุฏูุฉ 20 ูุณุชุฎุฏู ูู ููุช ูุงุญุฏุ ููููู ุนูุฏูุง No.Nodes * 20 ูุณุชุฎุฏู ููุฏุฑ ูุฎุฏููู ูู ููุช ูุงุญุฏ.

2- ุฒูุงุฏุฉ ุนุฏุฏ ุงููNodes ูุฒูุงุฏุฉ ุณุนุฉ ุงูุชุฎุฒููุ ููู ูุงูุช ูุงุนุฏุฉ ุงูุจูุงูุงุช ุงููุงุญุฏุฉ ุชูุฏุฑ ุชุฎุฒู 1TBุ ูููุฏุฑ ุฏูููุชู ูุฎุฒู No.Nodes * 1TB ูู ุงูุจูุงูุงุช.

ุชุญููู ุงูู Scalability ูุด ุญุงุฌุฉ ุณููุฉ ุฒู ูุง ูุจุงู ูููู ุงูููุถูุน ูุญุชุงุฌ ูุฏุฑุงุณุฉ ูููู ูุทุจูุนุฉ ุงููุธุงู ูุงููุชุทูุจุงุช ุงููู ููุฑูุถ ูุญูููุง ูู ูุทุงู ุงูุนูู ุฃู ูุง ูุนุฑู ุจุงูู Business Domain


### Load Balancer
<p>
  <img src="images/load-balancer.png" style="width: 640px">
</p>

ุงุชููููุง ุนู ุงูู Scaling ุงููุฑุฉ ุงููู ูุงุชุช ุจุงููุฑูุฉ ูุงููููุ ููู ุฃูู ุงูุญุงุฌุงุช ุงููู ุจุชุณุงุนุฏูุง ูุญูู ุงูู Scaling ูู ุธุงุจุท ุงููุฑูุฑ!

ุงูู load balancer ุฃู โูููุฒุน ุงูุฃุญูุงูโ ูู ุจูู ุจุณุงุทุฉ ุถุงุจุท ูุฑูุฑ ุจููุฌู ุงูุทูุจุงุช ุงููู ุฌุงูุฉ ูู ุงูู clients ุฅูู ุงูู server ุงูููุงุณุจ ูู ุงููุธุงู.

ุฒูุงู ููุช ุจุชุนูู application ููุดุชุบู ุนูู ุณูุฑูุฑ ููู ูุน ุชุฒุงูุฏ ุนุฏุฏ ุงูุทูุจุงุชุ ุงูุณูุฑูุฑ ูุด ุจููุฏุฑ ูุฎุฏู ูู ุฏุง ูุจููุน. ูุจูุชุฌู ููู Scaling: 

 1- ุชุดุบู ุฃูุซุฑ ูู ูุณุฎุฉ ูู ุงูุชุทุจูู ุนูู ุฃูุชุฑ ูู server
 
 2- ุชูุณู ุงูุชุทุจูู ูุฃุฌุฒุงุก ูุณุชููุฉ ููุญุท ูู ุฌุฒุก ุนูู server ูุฎุชูู
 
 ุจุณ ูู ุงูุญุงูุชูู ุงูู client ููุนุฑู ููููู ุงููู ุณูุฑูุฑ ุจุงูุธุจุท ุงุฒุงูุ 

**ุงุฒุงู ุงูู Client ููุนุฑู ุงูู Server ุงููู ููุฑูุถ ููููู ุ**

ููุง ุจูุฌู ุฏูุฑ ุงููload balancer ุงููู ุจูููู ุนูุฏู ุฌุฏูู ููู ูู ุงูุณูุฑูุฑุงุช ุงููุชุงุญุฉุ ูุนูุฏู ูุนูููุงุช ุนู ูู ูุงุญุฏ ุนููู service ุงูู ุจุงูุธุจุทุ ูู ุงูู Server ุดุบุงู ููุง ูุงูุนุ ููู ุดุบุงู ููุดุบูู ุงุฏ ุงููุ ูุจุงุณุชุฎุฏุงู ุฎูุงุฑุฒููุฉ ูุนููุฉ ุจููุฌู ุงูู client ูู server ุงูููุงุณุจ.

**ุฎูุงุฑุฒููุงุช ุงูู Load Balancer**

 ุงูุฎูุงุฑุฒููุงุช ุงููู ุจูุดุชุบู ุจููุง ููุฒุน ุงูุฃุญูุงู ุจุณูุทุฉ ูู ููุฑุชูุง ูููู ูุนุงูุฉ ููู ุฃูููู: 

1- ุงูู Round Robin

2- ุงูู Least Connections

3- ุงูู Least Response Time

4- ุงูู Hash

ูููุนุฑู ูู ูุงุญุฏ ุจูุดุชุบู ุงุฒุงู ูู ูุฑูุฉ ุชุงููุฉ ุจุฅุฐู ุงููู.

**ูููุฒุงุช ุงูู Load Balancer**

<ins>
 ุงูู load balancer ุจููุฑุชู ุงูุจุณูุทุฉ ุจููุฏู ูููุฒุงุช ูุชูุฑ ูููุง: 
</ins>

ูก- ุจูููู ุงูููุช ุงููู ุจูููู ููู ุงููุธุงู ูุด ูุชุงุญุ ูุฃูู ุจุจุณุงุทุฉ ูู ุณูุฑูุฑ ููุน ุงููload balancer ูุด ููุจุนุช ูู ุฃู ุทูุจุงุช ูู ุงููclients.

ูข- ุจูุฎูู ุงููุธุงู ูููุ ุฃูุซุฑ ููุงุกุฉ ููุฑููุฉุ ูููุฏุฑ ูุชุนุงูู ูุน ุนุฏุฏ ุฃูุจุฑ ูู ุงูุทูุจุงุช ูู ููุช ุฃุณุฑุน.

ุงููload balancer ูู ุงูุฃููุงุฑ ุงูุณููุฉ ูููู ุงูุฃุณุงุณูุฉ ูู ุชุตููู ุงููุธูุ ูููู ููุนูู: ููุน hardware ูููุน software ูุฏุง ุงูุฃูุซุฑ ุงุณุชุฎุฏุงููุงุ ูุฃูู ุจุงูุชุฃููุฏ ุฃูุซุฑ ูุฑููุฉ ูู ุงููhardware






## Security

ูู ุนุงูู ุงูุชูููููุฌูุง ูุฃูุงู ุงููุนูููุงุชุ ุชุนุชุจุฑ ุนูููุฉ ุงูู Authenitcaion ููุชุงุญูุง ูุถูุงู ุงูุญูุงูุฉ ูุงูุชุญูู ูู ูููุฉ ุงููุณุชุฎุฏู. ุนูุฏูุง ูุชู ุชุญููู ุงููุตุงุฏูุฉ ุจูุฌุงุญุ ูููู ูููุธุงู ุงูุชุฃููุฏ ุนูู ูููุฉ ุงููุฑุฏ ุฃู ุงูููุงู ุงูุฐู ูุณุนู ูููุตููุ ููุง ููุชุญ ุงูุจุงุจ ุฃูุงู ูุฑุญูุฉ ูููุฉ ุชุนุฑู ุจุงูุชูููุถ.

ุจุนุฏ ุงูุชุญูู ูู ูููุฉ ุงููุณุชุฎุฏูุ ูุฃุชู ุฏูุฑ ุงูุชูููุถ ูุชุญุฏูุฏ ูุทุงู ูุตููู. ููุงุ ูุชู ุชุฎุตูุต ุงูุตูุงุญูุงุช ุจุดูู ุฏููู ูุถูุงู ุฃู ูุชููู ุงููุณุชุฎุฏููู ููุท ูู ุงููุตูู ุฅูู ุงููุนูููุงุช ูุงูููุงุฑุฏ ุงูุชู ูุญุชุงุฌูู ุฅูููุง. ุงูุชูููุถ ูุณูู ูู ุญูุงูุฉ ุงูุฎุตูุตูุฉ ูุถูุงู ุฃูุงู ุงููุธุงู.

### Json Web Token

<p>
  <img src="images/json-web-token.png" style="width: 640px">
</p>

ุงูู JWT ุนุจุงุฑุฉ ุนู Secure Tokens ุจูุชุจุนุช ูุน ูู Request ุฃู Response ุนุดุงู ูุชุฃูุฏ ุงู ุงูุจูุงูุงุช ุจูู ุงูุทุฑููู ูุชุบูุฑุชุดุ ููููุง ุทุฑููุฉ ุณููุฉ ููุนุงูุฉ ุจูุฎูููุง ูุงุญุฏุฉ ูู ุฃูุซุฑ ุงูุทุฑู ุงููุณุชุฎุฏูุฉ ูู ุงูู User Authentication and Authorization (ุงูุชุญูู ูู ูููุฉ ุงููุณุชุฎุฏู ู ุชุญุฏูุฏ ุตูุงุญูุงุชู).

**ุฃุฌุฒุงุก ุงูู JWT**

<ins>
ุงู JWT ุจูุชููู ูู 3 ุฃุฌุฒุงุก :
</ins>


1- ุงูู Headers
ูุฏู ุจูุชูุชุจ ูููุง ููุน ุงูู Token ู ูุฐูู ุงูู Algorithm ุงููุณุชุฎุฏู.


2- ุงูู Payload
ูุฏุง ุจูุญุชูู ุนูู ูุนูููุงุช ุงููุณุชุฎุฏู ุฒู ุงูู Email ู ูููู ุจุนุถ ุตูุงุญูุงุชู ูุชุงุฑูุฎ ุงุตุฏุงุฑ ูุงูุชูุงุก ุงูู Token.


ูุงูุฌุฒุฆูู ุฏูู ุจูููููุง Base64 Encoded ูุชูุฏุฑ ุชุงุฎุฏูู ู ูุชุณุชุนูููู ูู ุฃู Base64 Decoder ุนูู ุงูุงูุชุฑูุช ู ูููุธูุฑูู ุงููููุฉ ุจุฏุงุฎูููุ ูุนุดุงู ูุฏุง ููููุนุด ูุญุท ูููู ุฃู ูุนูููุงุช ุณุฑูุฉ ุฒู ุงูู Passwords.


 3- ุงูู Signature 

ูุงูุฌุฒุก ุฏุง ุจูููู ุนุจุงุฑุฉ ุนู Hashing ููุฌุฒุฆูู ( 1 + 2 + Secret )

ูุงูู Secret ุฏู ุงูู Server ุจุณ ุงููู ูุนุฑูู ููู ููุง ูุงู ุฃุตุนุจ ูุงู ููุฉ ุงูู JWT Token ุฃูุจุฑ. ูุนุงุฏุฉ ูุง ุจูุชุฎุฒู ูู ุงูู Environment Variables ูู ุงูู Server ุฏู.


** ุทูุจ ุจูุณุชูุงุฏ ููู ุงุฒุงู ูู ุงูู Authentication ูุงูู Authorizationุ**

<ins>
ุฒูุงู ุนุดุงู ูุนูู User Authentication ูุงู ุจูุชู ุจุงูุฎุทูุงุช ุฏู:
</ins>

ุงููุณุชุฎุฏู ุจูุนูู Login ูู ุฎูุงู ุงูู Email ูุงูู Password 
ุงูู Server ุจูุชุญูู ูููู ููููู ุจุชุญุฏูุฏ Session ID ูููุณุชุฎุฏู ููุฎุฒููุง ูู ุงูู Database 
ุจุนุฏ ูุฏู ุงูู Server ุจูุจุนุชูุง ูููุณุชุฎุฏู ูุงููุชุตูุญ ุจูุฎุฒููุง
 ููู ูู Request ุงููุณุชุฎุฏู ุจูุจุนุชู ููู Server ุจูููู ูุนุงู ุงูู Session ID
ููุง ุจููุงุจู ูุดููุชูู:

 ุงูู Server ูู ูุฑุฉ ุจูุญุชุงุฌ ูุชุญูู ูู ุงูู Session ID ุจูุจุนุช Request ููู Database ูุฏุง ุจูููู Time ูููุงู Resources. 
ุงูู Sessions ูุนุฑุถุฉ ุจุณูููุฉ ูููุน ูู ุงูู Cyber Attacks ุงุณูู Cross-Site Attacks 
ุฅููุง ุงูู JWT Token ุจูุชู ุจููุณ ุงูุดูู ุฏุง ูุน ุงููุงุฑู ุงู ุงูู Server ููุง ูุด ููุฎุฒููุง ุนูุฏู (ุฒู ูุง ูุงุถุญ ูู ุงูุฌุฒุก ุงูุซุงูู ูู ุงูุตูุฑุฉ).

**ุงุฒุงู JWT ุญูุช ุงููุดุงูู ุฏู ุ**

<ins>
ุงูู JWT ุจุชุญู ุงููุดููุฉ ุงูุฃููู ุจููู ุงูู Server  ูุจูุถุทุฑุด ูุฑุฌุน ููู Database ูุน ูู Requestุ ุงูู Server  ุจูู ุจุณุงุทุฉ ุจูุนูู ุงูุขุชู:
</ins>


1- ุจูููู ุญุงุณุจ ุงูู Hash ููุฌุฒุฆูู 1 ู 2 ุจุงุณุชุฎุฏุงู ุงูู Secret ุงููุฎุฒูุฉ ุนูุฏู ูู ุงูู Environment Variables ุนูู ุณุจูู ุงููุซุงูุ ูุงูู Hashing ุฏู ุจูุชู ุจุงุณุชุฎุฏุงู ุงูู Algorithm ุงููุญุฏุฏ ูู ุงูู Token ูู ุงูู Headers ุฒู ูุงูุถุญูุง. 

2โ ุจูููู ุจุนูู ููุงุฑูุฉ ูููุงุชุฌ ุจุงูู Signature ุงููู ูู ุฌุฒุก ุงูุซุงูุซ ูู ุงูู JWT ูุงููู ุงููุณุชุฎุฏู ุจุนุชูุง ูุน ุงูู Request.

ูุจูุฏุง ุงุชุฃูุฏูุง ูู ูููุฉ ุงููุณุชุฎุฏู ูุฃู ุฃู ุชุบููุฑ ูู ุงูุฌุฒุฆูู ุงูุฃูู ูุงูุซุงูู ุฃู ุฃู ุชูุงุนุจ ูู ูููุฉ ุงูู Secret ูููุชุฌ ุนูู Hash ูุฎุชูู ุชูุงููุง ุนู ุงูุฌุฒุก ุงูุซุงูุซ.

ุงูุง ุจุงููุณุจุฉ ุงููุดููุฉ ุงูุซุงููุฉ

ูููุฏุฑ ูุญููุง ุจุงููุง ูุญุท ูู ุงูู Payload ููุน ูุนูู ูู ุงู Security Tokens ุงุณูู (CSRF (Cross-Site Request Forgery ุงููู ูู ุฎูุงูู ุจุชุฃูุฏ ุฃู ุงูู Request ุฏู ุงุชุจุนุช ูู ููุณ ุงูููุงู ูุด ูู ููุงู ุชุงูู ูุงูุฏุฑ ุจููุณ ุงูุทุฑููุฉ ุงุชุฃูุฏ ุงูู ูุญุตูุด ุชูุงุนุจ ุจูููุฉ ุงูู Token ุฏู.

**ุทุจ ุงูู ูู ุนููุจ ุงูู JWT ุ**

<ins>
ูุนุงุฏุฉ ุฃู ุญุงุฌุฉ ูู ุงูุนุงูู ุงูู JWT ูุด ูุซุงูู ูููู ุจุนุถ ุงูู Trade-Offs:
</ins>

ูู ุงูุตุนุจ ุนูู Revoke ููู JWT ุจุนุฏ ูุง ุงูู Server ูุนูููุง Generate ูุนุดุงู ูุฏู ููุถู ูุชุนูููุง Expiration Time ุตุบูุฑ ุจุนุฏูุง ููุฏุฑ ุงูู User ูุณุฌู ุฏุฎููู ูุฑุฉ ุชุงููุฉ ููุชุนููู Generate ูู Token ุฌุฏูุฏุฉ
ุญูุซ ุงููุง ุจูุจุนุช ุงูู JWT ูุน ูู Requestุ ููู ุญุฌู ุงูู Payload ูุงู ูุจูุฑ .. ุญุฌู ุงูู Request ุจุงูุชุงุจุนูุฉ ูููุจุฑ ูุฏุง ููุฃุซุฑ ุจุงูุณูุจ ุนูู ุงูู Network Latency ู Network Bandwidth 
ุงูู JWT ุณููุฉ ุงูุงุณุชุฎุฏุงู ูุงูุชุทุจูู ูู ุงูู Code ูุฃู ูู ุงููู ุจูุนููู ุงููุง ุจูุณุชุฎุฏู Libraries ุฌุงูุฒุฉ ููุญุฏุฏ ุงูู Secret ุงููู ููุณุชุฎุฏูู. 

ูุชูุฏุฑูุง ุชุฏุฎููุง ุนูู ุงููููุน ุงูุฑุณูู ูู JWT ูุชุฌุฑุจูุง ุงูู Decoder ูุชุบูุฑูุง ูู ุงูููู ุงููู ูู ุงูู Token.

## Version Control

ุงูุชุญูู ูู ุงููุณุฎ (Version Control) ูู ูุธุงู ููุณุชุฎุฏู ูุชุชุจุน ุงูุชุบููุฑุงุช ุงูุชู ุชุญุฏุซ ุนูู ูููุงุช ุงููุดุฑูุน ุนูู ูุฑ ุงูููุช. ููุฏู ูุฐุง ุงููุธุงู ุฅูู ุชูููุฑ ูุณููุฉ ูุนุงูุฉ ูุฅุฏุงุฑุฉ ุงูุชุนุฏููุงุช ูุชุทููุฑ ุงูุจุฑูุฌูุงุช ูุงููุดุงุฑูุน ุงูุถุฎูุฉ. ูุชู ุชุญููู ุฐูู ูู ุฎูุงู ุชุณุฌูู ูุชูุซูู ูู ุชุบููุฑ ูุทุฑุฃ ุนูู ุงููููุงุชุ ููุง ูุณูุญ ุจุชุชุจุน ุชุงุฑูุฎ ุงูุชุนุฏููุงุช ูุงูุฑุฌูุน ุฅูู ุฃู ูุณุฎุฉ ุณุงุจูุฉ ูู ุฃู ููุช.

ุชุนุชูุฏ ุฃูุธูุฉ ุงูุชุญูู ูู ุงููุณุฎ ุนูู ููููู ุงูู "repository" ุฃู ุงููุณุชูุฏุนุ ููู ููุงู ูุญุชูุธ ุจุฌููุน ุงููููุงุช ูุงูุชุนุฏููุงุช ุงูุชู ุชู ุฅุฌุฑุงุคูุง ุนูู ูุฐู ุงููููุงุช. ูุชููู ุงููุฑูู ูู ุงููุตูู ุฅูู ูุฐุง ุงููุณุชูุฏุน ูุงูุชูุงุนู ูุนูุ ููุง ูุณูู ุงูุชุนุงูู ุจูู ุฃุนุถุงุก ุงููุฑูู ููููู ูู ุงุญุชูุงู ุญุฏูุซ ุชุนุงุฑุถุงุช ูู ุงูุชุนุฏููุงุช.

ุชุฃุชู ุฃูููุฉ ุงูุชุญูู ูู ุงููุณุฎ ูู ุงููุฏุฑุฉ ุนูู ุชุญุฏูุฏ ุงููุฑูู ุจูู ุฅุตุฏุงุฑุงุช ูุฎุชููุฉ ูู ุงููุดุฑูุนุ ูุชุชุจุน ูู ูุงู ุจุฅุฏุฎุงู ุงูุชุนุฏููุงุชุ ูุงุณุชุฑุฌุงุน ุงููุณุฎ ุงูุณุงุจูุฉ ุจุณูููุฉ ูู ุญุงูุฉ ุญุฏูุซ ุฃุฎุทุงุก ุฃู ูุดุงูู. ูุณุงุนุฏ ูุฐุง ุงูููุฌ ูู ุชุนุฒูุฒ ุงุณุชูุฑุงุฑ ุงููุดุฑูุน ูุชุณููู ุนูููุฉ ุงูุชุทููุฑ.

ุฃูุซูุฉ ุนูู ุฃูุธูุฉ ุงูุชุญูู ูู ุงููุณุฎ ุชุดูู Git ูMercurial ูSubversionุ ููุฏ ุฃุตุจุญุช ูุฐู ุงูุฃุฏูุงุช ุฃุณุงุณูุฉ ูู ุนูููุงุช ุชุทููุฑ ุงูุจุฑูุฌูุงุช ูุฅุฏุงุฑุฉ ุงููุดุงุฑูุน ุงูุถุฎูุฉ.


### Introduction Into Version Control

<p>
  <img src="images/version-control.png" style="width: 640px">
</p>

ููุจุฑูุฌ ูุงุนุฏ ุจุฏุฃุช ุชุดุชุบู ุนูู ูุดุฑูุน ุจุณูุท ูุฌุฑุจุช ุชุดุบูู ูุงุดุชุบูุ ุฏูููุชู ุฃูุช ุนุงูุฒ ุชูุจุฑ ุงููุดุฑูุน ูุชุฎูู ูุจุฑูุฌูู ุชุงููู ูุดุงุฑููุง ูููุ ูููุงุจูู ููุง ูุดููุชูู: 

1- ูุชุชุดุงุฑููุง ุงูููุฏ ูุน ุจุนุถ ุฅุฒุงูุ ูููุง ุญุฏ ูุนุฏู ููุดูู ุชุนุฏููุงุชู ุฅุฒุงูุ

2- ูู ุญุตู ุชุนุฏููุงุช ูุจูุฑุฉุ ูุทูุน ูููุง ูุดููุฉ.. ุฅุฒุงู ูุชุฑุฌุน ููุง ูุจู ุงูุชุนุฏููุงุช ุฏูุ

**ุจุฏุงูุฉ ุงูู Version Control**

ูุนุดุงู ูุญู ุงููุดููุชูู ุฏูู ุงููุจุฑูุฌูู ุงุฎุชุฑุนูุง ููุฑุฉ โุฅุฏุงุฑุฉ ุงูููุณุฎโ ูุงููู ุจููุง ุจุชุญุชูุธ ุจูุณุฎุฉ ูู ุงูุจุฑูุงูุฌ ูุชุถูู ุงูููุฏ ุงูุฌุฏูุฏ ุนูููุง ูุชุดูู ุจูุดุชุบู ููุง ูุฃ:

ุงุดุชุบูุ ุฎูุฑ ูุจุฑูุฉ ููุฏุง ูุฏูุฌู ูุน ุงููุณุฎุฉ ุงูุฃุณุงุณูุฉ ููููุฏุ ูุดุชุบูุดุ ูุชูููุดุ ุงููุณุฎุฉ ุงููุฏููุฉ ููุฌูุฏุฉ ูุชูุฏุฑ ุชุฑุฌุน ููุง.

ุฃุดูุฑ ูุธุงู ูุฅุฏุงุฑุฉ ุงูููุณุฎ ูู Git ูุฃููุฏ ุณูุนุช ุนูู ูููู ูู ุฃูุธูุฉ ุชุงููุฉ ูุชูุฑ..

ุทูุจ ุชุนูู ุฅูู ูู ุญุจูุช ุชูุจูุฑ ุงููุฑูู ูุชุฎูู ูุจุฑูุฌูู ุชุงููู ูุดุงุฑููุง ูู ูุชุงุจุฉ ููุฏ ุงูุจุฑูุงูุฌุ 

**ุงูู Version Control in Cloud**

ูุชุถูู ูุณุฎุฉ ุงูุจุฑูุงูุฌ ุจุชุงุนู ุนูู ุฎุฏูุฉ ุงุณุชุถุงูุฉ ูููุดุงุฑูุน ุนูู ุงู Cloud ูุงููู ูู ุฃุดูุฑูุง GitHubุ ูุฃู ุญุฏ ุญุงุจุจ ูุดุงุฑู ูู ูุชุงุจุฉ ุงูููุฏุ ููุงุฎุฏ ูุณุฎุฉ ูู ุงููุดุฑูุน ููุนุฏู ุนูููุง ุนูู ุฌูุงุฒู ุงูุดุฎุตู ูุจุนุฏูู ูุฑูุน ุงูุชุบููุฑุงุช ุนูู GitHub ุนุดุงู ูุดุงุฑููุง ูุนุงูู ูุจุนุฏ ูุฑุงุฌุนุชูุง ุชูุฏุฑูุง ุชุถููููุง ููุณุฎุฉ ุงููุดุฑูุน ุงูุฑุฆูุณูุฉ.

**ูููุฒุงุช ุงูู Version Control**

1- ุจุชุญุชูุธ ุจูู ุงูุชุนุฏููุงุช ูุงููุฉ ูููู ุตุงุญุจ ุงูุชุนุฏูู ุฏู.

2- ุจุชุณูุญููุง ูุฑุฌุน ูุฅุตุฏุงุฑุงุช ูุฏููุฉ ูู ุงููุดุฑูุน ูู ูุงู ูู ูุดููุฉ ูู ุงูุฅุตุฏุงุฑ ุงูุญุงูู.

3- ุจุชุณูู ุงูุชุนุงูู ุจูู ุงููุจุฑูุฌูู ุจุฃุฏูุงุช ูุชูุฑุฉ ุฒู ุฎุงุตูุฉ ุงููุฑุงุฌุนุฉ ูุงูุชุนููู ุนูู ุงูุฃููุงุฏ.

**ุงุฒุงู ูุณุชุฎุฏู ุงูู Version Control**

1- ุจูููู ุฅุฒุงู ุงููุธุงู ุฏู ุจูุญุชูุธ ุจุงููุณุฎ ุงููุฎุชููุฉ.

2- ุจูุณุชุฎุฏู ุฃูุงูุฑ ุจุณูุทุฉ ููุชุญูู ูู ุงูุนูููุฉ ุฏู.

ูุธู ุฅุฏุงุฑุฉ ุงููุณุฎ โุฌููุฑโ ูู ุญูุงุชู ููุจุฑูุฌ ููุง ุบูู ุนููุง ูุจูุดุฌุนูู ุนูู ููููุง ุจุดูู ุนููู.



### 5 Takeaways for README File

<p>
  <img src="images/5-takeaways-for-readme.png" style="width: 640px">
</p>

ูุงุญุฏุฉ ูู ุงูู ุงูุญุงุฌุงุช ุงููู ุงููุจุฑูุฌ ุงูููุฑูุถ ูุนูููุง ููุช ููุง ูุฌู ูุฑูุน ูุดุฑูุน ูุงู ุดุบุงู ุนููู ุนูู GitHub ูู Version Control.. ูู ุงูู README File ุงูุฎุงุต ุจุงููุดุฑูุน. 
ุงูุฌุฒุก ุฏู ููู ุฌุฏูุง ูุฅูู ุจูุนุฑู ุฃู ุญุฏ ุฏุงุฎู ุนูู ุงููุดุฑูุน ุฏุง ูู ุจูุนูู ุฅููุ ููู ุจููุน ูููุน ุงูุบูุงู ูู ุงููุชุงุจ.

<ins>
ูุจุงูุชุงูู ุนุดุงู ุชูุชุจ ุงูู README ุจุทุฑููุฉ ูููุณุฉ ูุงุฒู ุชุฎูู ุจุงูู ูุชูุชู ุจุงูููุท ุฏู:
</ins>

**ุงูุนููุงู Title**

ูุฏู ุจูููู ุงุณู ุงููุดุฑูุน ุงููู ุงูุช ุดุบุงู ุนููู.


**ุงูููุฏูุฉ Introduction**

ูููู ุจุชูุชุจ ูุจุฐุฉ ุนู ุงููุดุฑูุน ุชูุถุญ ูููุง ุงููุดุฑูุน ุจูุนูู ุฅูู ูู ุญุฏูุฏ ูู ุณุทุฑูู ูู ูฃ ุงุณุทุฑ.

**ุงูู Technologies**

ูููุง ุจุชูุชุจ ุงูู ูู ุงูู Technologies ุงููู ุฃูุช ุงุณุชุฎุฏูุชูุง ูู ุงููุดุฑูุนุ ูุซูุง NodeJs, Sequlizerุ ุจุงูุฅุถุงูุฉ ูุฑูู ุงูุงุตุฏุงุฑ ุจุชุงุน ุงูู Technology ุงููู ุฃูุช ุงุณุชุฎุฏูุชู.

**ุงููููุฒุงุช Features**

ููู ุจุชูุชุจ ูู ุงูุฎุฏูุงุช ูุงููููุฒุงุช ุงููู ุงููุดุฑูุน ุจููุฏููุงุ ุณูุงุก ุญุงูููุง ุฃู ูู ุงูุฅุตุฏุงุฑุงุช ุงููุณุชูุจููุฉ.

**ุงูู Setup**

ูููุง ุฅูุช ุจุชุดุฑุญ ุฎุทูุงุช ุชุดุบูู ุงููุดุฑูุน ุจุฏุงูู ูู ุงูููุชุจุงุช ุงูุชุงุจุนุฉ ูููุดุฑูุนุ ุฅููู ูุญุชุงุฌ ุชูุฒููุง ูุงู commands ุฅููู ูุญุชุงุฌ ุชุดุบููุงุ ูููุงู ุงู db scripts ุงููู ูุญุชุงุฌ ุชุดุบููุง ุนุดุงู ุงููุดุฑูุน ููู ูุดุชุบู.

**ุฏู ููููุฏ ุจุฅูู ุ**

ุจุชุจูู ุงูู ุฃููุงู ุฅูู ุดุฎุต ูุญุชุฑู ููุจุฑูุฌ ููุธู ุฌุฏูุง ููุณุชูุจููุง ูู ุฑุฌุนุช ูููุดุฑูุน ูุชุจูู ูุงูู ูู ุจูุนูู ุฅููุ ููุณุชุฎุฏู ุฅูู ุจุงูุธุจุท ูุฃู version ูุณุชุฎุฏู ููุงู ุฏู ุจูููู ูุงุฌูุฉ ูููุณู ุฌุฏูุง ููู ููุง ุจุชุนุฑุถ ุดุบูู ุนูู ุงู github ุจุงููุณุจู ููุดุฑูุงุช.


## License

<p xmlns:cc="http://creativecommons.org/ns#" >This work is licensed under <a href="http://creativecommons.org/licenses/by-nc-nd/4.0/?ref=chooser-v1" target="_blank" rel="license noopener noreferrer" style="display:inline-block;">CC BY-NC-ND 4.0<img style="height:22px!important;margin-left:3px;vertical-align:text-bottom;" src="https://mirrors.creativecommons.org/presskit/icons/cc.svg?ref=chooser-v1"><img style="height:22px!important;margin-left:3px;vertical-align:text-bottom;" src="https://mirrors.creativecommons.org/presskit/icons/by.svg?ref=chooser-v1"><img style="height:22px!important;margin-left:3px;vertical-align:text-bottom;" src="https://mirrors.creativecommons.org/presskit/icons/nc.svg?ref=chooser-v1"><img style="height:22px!important;margin-left:3px;vertical-align:text-bottom;" src="https://mirrors.creativecommons.org/presskit/icons/nd.svg?ref=chooser-v1"></a></p>

</div>
