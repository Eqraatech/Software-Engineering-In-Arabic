---
title: "Star Method for Behavioral Interviews"
description: "The STAR method helps structure clear and concise answers in interviews. It stands for Situation, Task, Action, and Result—guiding you to share real examples that highlight your skills and impact."
excerpt: "الـ Star Method هي واحدة من أكثر الطرق الفعالة في تحسين التواصل خلال الانترفيو خصوصًا الـ Behavioral Interviews."
tags: ["interview", "behavioral", "star"]
updatedAt: "2024-06-24"
featured: true
image: "https://assets.eqraatech.com/guides/star-method-for-behavioral-interviews.png"
author: "alaaelkazaz"
---

<img src="https://assets.eqraatech.com/guides/star-method-for-behavioral-interviews.png" alt="API Authentication Methods" ondragstart="return false;" oncontextmenu="return false;" style="display: block; margin: 2rem auto; border-radius: 1rem; box-shadow: 0 4px 24px 0 rgba(0,0,0,0.08);" />

الـ Star Method هي واحدة من أكثر الطرق الفعالة في تحسين التواصل خلال الانترفيو خصوصًا الـ Behavioral Interviews. الـ Interview بيبقي عبارة عن أسئلة من جهة الـ Interviewer وكتير منها أسئلة مفتوحة يعني Open-Close لأنه محتاج يعرف أكتر عنك وعن سلوكك

لكن البشر مش زي الكمبيوتر مستنين إجابات علي هيئة Bullet Points لأنه غالبًا هينسوها قبل ما تكملها حتي.

**فلو سألتك ازاي بتواجه الضغط في الشغل أو الكلية ؟**

وأنت ابتديت تقولي إجابة محفوظة من الـ Internet عن تقسيمك للمهام و تنظيم الوقت هاخد انطباع إنك حافظ إجابة ما بس مفيش دليل إنك حقيقي بتعمل دا.

علي عكس ما تحكيلي موقف حصل وتبين اتعاملت ازاي فيه باستخدامك لتقسيم المهام وتنظيم الوقت يمكن كمان تكون عملت Delegation أو استخدمت مهاراتك القيادية!

وقتها أنا هعرف عنك أكتر و الانطباع هيكون أحسن بمراحل.

> فالأفضل دايمًا إنك تجاوب علي هيئة "قصة" وبما إن مش كلنا عندنا مهارة ال Storytelling فال STAR Formula بتساعدك ترتب إجابتك في شكل قصة.

## STAR Formula

**وتقدر تطبقها بإنك بتكتب إجاباتك الطبيعية علي السؤال و بعدين تعدلها بحيث:**

1. تبتدي بتوضيح الموقف Situation
2. توضح المهمة اللي كانت مطلوبة منك في الموقف دا Task
3. تشرح خطوات حلك للمهمة دي Action
4. توضح ال Result الناتجة عن ال Actions اللي خدتها

يفضل دايمًا تحتفظ بملف تكتب فيه **أهم أسئلة الـ Behavioral Interviews** و تحاول **تجاوب علي الاسئلة دي باستخدام ال STAR Formula** وراجع علي إجاباتك وحسنها لحد ما توصل لقصة قصيرة و فعالة بتعكس مهاراتك الحقيقة في كل موقف.

**وعشان نتدرب افتح ملف و جاوب علي ال 3 أسئلة دول:**

1. احكيلنا عن أحسن مشروع برمجي اشتغلت عليه؟
2. احكيلنا عن موقف اتعاملت فيه بسرعة بديهة وفي وقت ضيق؟
3. قولنا عن مرة عملت خطأ في مشروع واتعاملت ازاي؟