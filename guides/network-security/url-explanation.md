---
title: "URL Explanation"
description: "A URL (Uniform Resource Locator) is the web address used to locate resources online. It includes components like the protocol (https), domain (example.com), path (/page), and optional query parameters (?id=1). This guide breaks down each part and its role."
excerpt: "الـ URL هو العنوان اللي بيوصلنا لأي حاجة على الإنترنت، من صفحات لميديا لـ APIs. فخلونا نفكك مكونات الـ URL ونعرف دور كل جزء فيه — من البروتوكول لحد الـ Parameteres."
tags: ["url", "http", "network", "ip", "dns"]
updatedAt: "2023-10-24"
featured: false
image: "https://assets.eqraatech.com/guides/url-explanation.png"
author: "alaaelkazaz"
---

<img src="https://assets.eqraatech.com/guides/url-explanation.png" alt="URL Explanation" ondragstart="return false;" oncontextmenu="return false;" style="display: block; margin: 2rem auto; border-radius: 1rem; box-shadow: 0 4px 24px 0 rgba(0,0,0,0.08);" />

مش محتاج تبقي مبرمج عشان تشوف `URL` مرة أو اثنين على الأقل في يومك بس لو مبرمج هتشوفه كتير أوي، والنهاردة هنتكلم عن أجزاءه المختلفة اللي مهم نعرفها عشان أكيد هتتعامل مع `Endpoint` أو `API` عن طريق الـ `URL` هنا ولا هنا 

### ايه هو الـ URL ؟

الـ URL بنغلط كتير و بنقول عليه عنوان الموقع لكن في الحقيقة هو الطريقة اللي المتصفح بتاعك بيطلب بها الوصول لموقع ما، واللي أكيد هتضمن اني اجيب عنوانه ولكن ممكن يكون في أجزاء أخرى:

---

### أجزاء الـ URL

 1. **الجزء الأول:** بيمثل الـ `Scheme` أو البروتوكول اللي السيرفر اللي شايل الموقع هيكلم بيه المتصفح بتاعك والأشهر هما `HTTP` و `HTTPS` ولكن في أنواع تانية كثير.
 2. **الجزء الثاني:** وهو عنوان الموقع نفسه ودا اسم النطاق الي الموقع ساكن فيه، و بما ان الكمبيوتر مش بيفهم انجليزي فبنحتاج `DNS Server` عشان يترجم الاسم دا لـ `IP Address` عبارة عن أرقام يفهمها الكمبيوتر.
 3. **الجزء الثالث:** وهو الـ `Path` او عنوان تفصيلي للمحتوى اللي انت عاوزه داخل الموقع، صفحة معينة أو ملف معين داخل صفحة رئيسية أو فرعية.  
  
دول الثلاث أجزاء المهمين اللي أساسي تواجدهم داخل الـ `URL` وبتشبيه بسيط: **الـ URL هو عنوان البيت + عنوان الغرفة أو الشيء اللي عاوز توصله داخل البيت**.

### أجزاء إضافية للـ URL

في أجزاء إضافية بنزودها لو عايزين نطلب طلب معين، أو عايزينه يعمل حاجة اضافية زي:  
المتغيرات `Query String` أو `Variables`: بتيجي بعد `‘?’` ممكن نبعتها في طلب الصفحة والسيرفر يستخدمها عشان يختار على أساسها بيانات معينة

### استخدام الـ Variables

1. ممكن نبعت `ID` مقال محدد عشان من كل المقالات يجيب لنا المقال دا او نبعت كود الدولة فالـServer يرد علينا بنسخة الموقع المحلية للدولة اللي احنا اخترناها.
2. **الـ Anchors**: وبتيجي بعد علامة ‘#’ ودي زي إشارة لفقرة أو موضع داخل الصفحة اللي احنا بنطلبها، زي أننا ممكن نشاور على مقدمة المقال فأول لما الصفحة تحمل عندنا يوجهنا مباشرة لمكان مقدمة المقال.