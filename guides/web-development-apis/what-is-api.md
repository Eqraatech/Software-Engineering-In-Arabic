---
title: "What is API"
description: "An API (Application Programming Interface) allows different software systems to communicate with each other. It defines rules and endpoints for sending requests and receiving responses—powering everything from web apps to mobile services."
excerpt: "طبعًا مش هنقول إنها اختصار لـ واجهة التطبيقات البرمجية لأنك غالبًا هتنسي الاسم علطول, ولكن هنفهم دورها ايه و بنستخدمها ليه بمثال بسيط ودا عمرك ما هتنساه الـ APIs بتلعب دور الجرسون في المطعم"
tags: ["RESTful", "API", "backend", "frontend", "web-development", "http"]
updatedAt: "2023-11-25"
featured: false
image: "https://assets.eqraatech.com/guides/what-is-api.png"
author: "alaaelkazaz"
---

<img src="https://assets.eqraatech.com/guides/what-is-api.png" alt="What is API?" ondragstart="return false;" oncontextmenu="return false;" style="display: block; margin: 2rem auto; border-radius: 1rem; box-shadow: 0 4px 24px 0 rgba(0,0,0,0.08);" />

طبعًا مش هنقول إنها اختصار لـ “واجهة التطبيقات البرمجية” لأنك غالبًا هتنسي الاسم علطول, ولكن هنفهم دورها ايه و بنستخدمها ليه بمثال بسيط ودا عمرك ما هتنساه الـ `APIs` بتلعب دور الجرسون في المطعم, هي ببساطة طريقة محددة لطلب شيء من المطبخ “السيرفر في حالتنا”, الجرسون بياخد طلبك يوصله للشيف اللي هيقوم بتجهيزه وبعد ما يجهز الجرسون يجمعه و يقدمهولك. 

### طريقة عمل الـ API

بياخد ال Request من ال Client يوصله لل Server اللي بيجهز الطلب ويقوم ال `API` بإرجاعه ك Response. 

### ليه مبيطلبش من الـ Server Direct ؟

لأكثر من سبب:

1. السيرفر هيكون مشغول بتجهيز طلبك وطلب الزبائن التانين للمطعم فميقدرش يقوم بالمهمتين
2. الـ `API` هيوصل طلبك بالطريقة المناسبة اللي يفهمها السيرفر, ودي نقطة مهمة لأن الكمبيوترز مبتفهمش غير طريقة واحدة مٌبرمجة عليها أي تغيير في الطريقة دي هيقولك لا والله معرفش دا بيتعمل ازاي وينتج عنه Request Failure فالـ `API` بيخلي كل الناس تكلم السيرفر بطريقة رسمية ومٌوحدة- وبسيطة- يقدر السيرفر يتعامل معها

التعامل السهل مع ال `APIs` خلاها من أكثر الطرق الشائعة للدمج بين أكثر من سيستم, فلو عاوز تستفاد بكل مميزات سيستم معين زي `ChatGPT` مثلاً من غير ما تضطر تبنيه من الصفر, كل اللي عليك تقرأ ال `API` Documents بتاعته وتقدر توظفه بسهولة في التطبيق أو البرنامج اللي بتبرمجه. بل وقدمت ميزة كمان , إنه لو في شركة بتبني سيستم معين وعاوزه الناس تستخدمه من غير ما يعرفوا هو بيشتغل ازاي سواء حفاظًا على أمن السيستم من أي تغيير أو هجوم أو إن محدش يقلده أو يسرقه, فهتظهر ال `API` والناس تستفيد منه ومن غير ما المستخدم يعرف سر الوصفة.

---

### ازاي اقدر استخدمها ؟

الـ APIs ليها أنواع كتير من حيث تصميم طلبها للموارد أو طريقة التواصل و الأكثر استخدامًا حالياً هو ال REST ولكن الأنواع التانية مهمة كذلك ولها حالات أنسب للاستخدام زي:

1. **WebHooks**
2. **GraphQL**
3. **gRPC**
4. **SOAP**

كل نوع ليه طريقة عمل معينة نقدر نتكلم عنها في ورقات منفصلة وكلهم مبنيين على أفكار بسيطة جدًا, بعدها بتختار النوع المناسب للمشروع بتاعك وتتعلم استخدامه ,و وجود تشابهات بين كل نوع والتاني زي ال `Message Format` اللي بتكتبها بتكون `JSON` or `XML` في اغلب الانواع بيخلي رحلة التعلم سريعة وممتعة.