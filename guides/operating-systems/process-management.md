---
title: "Process Management"
description: "Process management involves creating, scheduling, and controlling processes in an operating system to ensure efficient CPU use and system stability. This guide covers key concepts like process lifecycle, states, and inter-process communication."
excerpt: "في عالم أنظمة التشغيل، إدارة العمليات هي واحدة من الأساسيات اللي بتضمن تشغيل البرامج بشكل سليم واستخدام موارد النظام بكفاءة. العملية هي ببساطة برنامج بيشتغل، وإدارة العمليات دي مهمة جدًا عشان تضمن استقرار وأداء النظام."
tags: ["process", "scheduler", "operating-system", "computer-science", "process", "thread", "CPU"]
updatedAt: "2024-06-25"
featured: false
image: "https://assets.eqraatech.com/guides/process-management.png"
author: "mahyoussef"
---

<img src="https://assets.eqraatech.com/guides/process-management.png" alt="Process Management" ondragstart="return false;" oncontextmenu="return false;" style="display: block; margin: 2rem auto; border-radius: 1rem; box-shadow: 0 4px 24px 0 rgba(0,0,0,0.08);" />

في عالم أنظمة التشغيل، إدارة العمليات هي واحدة من الأساسيات اللي بتضمن تشغيل البرامج بشكل سليم واستخدام موارد النظام بكفاءة. العملية هي ببساطة برنامج بيشتغل، وإدارة العمليات دي مهمة جدًا عشان تضمن استقرار وأداء النظام.

---

### إيه هي الـ Process؟

هي نسخة من البرنامج وهو بيشتغل. يعني لما تشغل برنامج، النظام بيحول البرنامج ده لـ Process وبيبدأ يتابع تشغيلها. والـ Process بتاخد مساحة في الذاكرة وبتستخدم موارد زي الـ CPU والـ Memory.

---

### ادارة العمليات Process Management

نظام التشغيل بيتولى إدارة الـ Processes عشان يضمن إن كل Process بتاخد حقها في الموارد وما يحصلش تضارب بينها وبين بعضها. وده بيشمل حاجات متعددة زي:

**جدولة العمليات (Process Scheduling)**:

النظام بيحدد أي Process تشتغل في أي وقت، وده بيتم عن طريق جدولة الـ Processes دي. وطبعا فيه خوارزميات مختلفة للجدولة زي الـ "Round Robin" و الـ "First Come First Serve".

**إنشاء وحذف العمليات (Process Creation and Termination)**:

لما تشغل برنامج، النظام بيعمل Process جديدة. ولما البرنامج يخلص، النظام بيحذف الـ Process دي عشان يفضي الموارد لأي Processes تانية. فنظام التشغيل بيوفر لينا بعض الطرق والآليات لإننا ننشئ ونقفل Processes, فعندنا مثلا الـ fork() System Call بيتم استعمالها عشان نـ Create Process واللي بتكون نسخة طبق الأصل من الـ Parent Process , وعندنا الـ exit() System Call اللي بيتم استعماله عشان نـ Terminate Process.

**مزامنة العمليات (Process Synchronization)**:

أحيانًا الـ Processes بتحتاج تتعاون مع بعضها. عشان كده النظام بيعمل مزامنة بينها عشان ما يحصلش أي تضارب ونظام التشغيل بيستعمل أكتر من آلية لتحقيق ده زي الـ "Semaphores" والـ "Locks" والـ "Monitors".

**الاتصالات بين العمليات (Inter-Process Communication - IPC)**:

الـ Processes بتحتاج تتواصل مع بعض أحيانًا. وفيه طرق مختلفة للاتصال زي "Shared Memory" و"Message Passing" و "Pipes".

---

إدارة العمليات (Process Management) هي جزء أساسي من أنظمة التشغيل، وبتضمن إن كل Process تاخد حقها في الموارد وتشتغل بشكل صحيح وفعال. وفهمنا لإدارة العمليات بيساعدك تفهم إزاي نظام التشغيل بيشتغل من جواه وازاي بيقدر يدير كل العمليات اللي بتشتغل في نفس الوقت.