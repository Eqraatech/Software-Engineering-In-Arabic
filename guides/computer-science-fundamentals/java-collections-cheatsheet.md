---
title: "Java Collections Cheatsheet"
description: "A quick guide to Java’s core collection types—List, Set, Map, Queue—and their key implementations. Perfect for understanding usage, performance, and choosing the right data structure."
excerpt: "الـكلنا عارفين مدى أهمية هياكل البيانات في التطبيقات بتاعتنا ، وقد ايه معرفتنا بنوع المشكلة اللي بنحاول نحلها هو اللي بيحدد نوع هياكل البيانات اللي هنستعملها ، لإن كل واحدة بتتميز بعدة خصائص بتميزها عن الباقيين."
tags: ["java", "collections", "data-structure", "algorithms"]
updatedAt: "2024-08-25"
featured: false
image: "https://assets.eqraatech.com/guides/java-collections-cheatsheet.png"
author: "mahyoussef"
---

<img src="https://assets.eqraatech.com/guides/java-collections-cheatsheet.png" alt="Java Collections Cheatsheet" ondragstart="return false;" oncontextmenu="return false;" style="display: block; margin: 2rem auto; border-radius: 1rem; box-shadow: 0 4px 24px 0 rgba(0,0,0,0.08);" />

كلنا عارفين مدى أهمية هياكل البيانات في التطبيقات بتاعتنا ، وقد ايه معرفتنا بنوع المشكلة اللي بنحاول نحلها هو اللي بيحدد نوع هياكل البيانات اللي هنستعملها ، لإن كل واحدة بتتميز بعدة خصائص بتميزها عن الباقيين.

ولو جينا نشوف ده في الـ Java فهياكل البيانات أو الـ `Collections` بمعنى أصح اللي بنخزن فيها البيانات متعددة وفيه منهم كتير ، فورقة وقلم وتعالوا نتعرف على الـ `Java Collections Cheatsheet` ونشوف ايه هي أشهر الـ `Collections` اللي موجودة في الـ Java ونستعملهم امتة.

---

## Java Collections Cheatsheet

احنا بدايتنا هتكون هل البيانات اللي محتاجين نخزنها عبارة عن مجرد **قيم Values** ولا محتاج اخزن البيانات على شكل **Key/Value Pairs**. وبناءا على اجابتنا هنا احنا هنتفرع لفرعين:

1. محتاجين `Values`
2. محتاجين `Key/Value Pairs`

لو احنا كنا عاوزين نخزن قيم فقط لا غير يعني مجرد `Values` ، فحد هيقول خلاص احنا ممكن نستعمل الـ ArrayList وهتكون فعالة وكويسة جدًا. ولكن صبرًا مش بنختار الـ `Collections` بالسرعة دي، احنا محتاجين نفهم طبيعة المشكلة اللي بنحلها الاول فخلونا نكمل.

لو احنا هنخزن مجرد `Values` فمحتاجين نسأل سؤال مهم هي القيم اللي هنخزنها فيها `Duplicates` ولا لا ؟

**لو عادي نسمح بوجود قيم مقررة يعني Duplicates وقتها هنختار الـ ArrayList كـ Collection نستعمله وهيكون جميل جدًا ومناسب لطبيعة الشغل.**

---

طب لو مافيش Duplicates ؟ يعني بمعنى أدق عاوزين القيم تبقى مميزة و `Unique` بدون أي تكرار ؟ حد هيرد بسرعة برضو ويقول ممكن نستعمل الـ `HashSet` ، هنقوله كلامك صحيح ، ولكن صبرًا احنا محتاجين نفهم طبيعة المشكلة اللي بنحلها الأول .. فخلونا نكمل.

طب لو الاجابة كانت لا وان مافيش `Duplicates` ؟ محتاجين دلوقتي نسأل سؤال تاني مهم الا وهو .. هي القيم الـ Unique دي اما نخزنها هل بعد كده **هنبحث فيهم على حاجات معينة ؟ أو ممكن نضطر نمسح منهم حاجات معينة ؟**

لو الاجابة كانت لا .. فوقتها الـ **ArrayList هتكون الـ Collection المناسب للاستعمال برضو حتى وانا ماعنديش Duplicates**، لاني هيكون عندي مجموعة من القيم وخلاص محتاج احتفظ بيهم وارجعهم على سبيل المثال او محتاج اعدي على كل عنصر اعمل Processing ليه بشكل معين.

لكن لو مافيش `Duplicates` والقيم عاوزنها تبقى `Unique` وبدون أي تكرار , محتاجين نفهم هل الترتيب هيكون شكله عامل ازاي ؟ هل هيكون مهم ولا مش مهم .. يعني هل القيم دي عاوزينها تكون مُرتبة `Ordered` ولا مش فارق معانا الترتيب ؟ لو الترتيب مش فارق معانا **فوقتها ممكن نستعمل الـ HashSet بحرية وهيكون خيار مناسب.**

ولكن لو الترتيب فارق معانا ؟ محتاجين نعرف هل عاوزين نرتب العناصر بناء على عمليات الـ Insertions اللي دخلت بيهم ؟ ولا بناء على القيم الفعلية ؟ **لو بناء على الـ Insertion فوقتها هنختار الـ LinkedHashSet ولكن لو بناء على القيم الفعلية وقتها هنختار الـ TreeSet.**

فزي ماحنا شايفين ، احنا مختارناش الـ `HashSet` علطول من البداية مع عدم وجود `Duplicates` ؟ ده لان مش بالضرورة يكون ماعنديش `Duplicates` فاروح استعمله ، لو انا بس عاوز مجرد `Collection` يحتفظ بالبيانات عشان هعدي عليهم كلهم كده كده واعمل عليهم شغل فالـ ArrayList هتكون أفضل ، ولكن مع معرفتنا ان طبيعة المشكلة متطلبة `Searching` أو اني اعمل `Removal` لبعض العناصر , والترتيب كذلك فرق معايا في اختيار نوع الـ `HashSet` اذ كان هو اللي هستعمله ولا هستعمل الـ `LinkedHashSet` أو الـ `TreeSet`.

---

بكده نكون خلصنا أول فرع معانا وهو اللي كان فيه مخزنين قيم `Values` فقط تعالوا نشوف لو هنخزن `Key/Value Pairs` الوضع هيكون عامل ازاي.

لو انا معايا البيانات بتاعتي عاوز اخزنها على شكل `Kay/Value Pairs` محتاج برضو افهم هل الترتيب هيفرق معايا ولا لا .. لو مش هيفرق معايا ترتيبهم عامل ازاي , **وقتها ممكن استعمل علطول الـ HashMap.**

ولكن لو الترتيب هيفرق معايا محتاج اسأل السؤال اللي سألناه مع الـ `HashSet` هو احنا عاوزين نرتب على حسب الـ `Insertion Order` ولا على حسب الـ `Values` ؟ **لو على حسب الـ Insertion Order فهنستعمل الـ LinkedHashMap ولو الـ Order على حسب الـ Values فوقتها هنستعمل الـ TreeMap.**

> هتلاقونا هنا استعملنا نفس الكلام شبه الـ `HashSet` عشان يبقى سهل عليكم تفتكروهم ، لو عاوزين `Insertion Order` هنستعمل الـ `LinkedHash Implementation` سواء مع الـ Map أو الـ Set ولكن لو عاوزين `Sorted Values` وقتها هنستعمل الـ `Tree Implementation` سواء مع الـ `Map` أو الـ `Set`

---

## في الختام

زي ما شوفنا مع بعض فهمنا لطبيعة المشكلة اللي بنحاول نحلها هيساعدنا في اختيار الـ `Collection` المناسب وده فعلا من المواضيع المهمة واللي ممكن تفيد بشكل كبير في تحسين اداء التطبيق بصورة كبيرة كونك بس اختارت هياكل البيانات المناسبة واستعملتها في محلها.