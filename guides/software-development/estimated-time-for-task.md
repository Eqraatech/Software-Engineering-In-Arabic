---
title: "Estimated Time For Task"
description: "Estimating task time helps plan, prioritize, and manage workloads effectively. This guide covers techniques like timeboxing, story points, and the use of buffers to improve accuracy and avoid under- or overestimation."
excerpt: "واحدة من المهارات الأساسية المهمة هي تقدير الوقت اللي مهمة ممكن تاخده، أغلبنا وإحنا بنشتغل فى تطوير البرمجيات بنوقع فى مشكلة تقدير الوقت دا، وهي عاملة كأنك بتدور في حلقة مفرغة، مش بتنتهي تمامًا، لكن من الممارسة الفعلية والتطبيق والخبرة بتاعتك تقدر إنك تتغلب عليها."
tags: ["agile", "SDLC"]
updatedAt: "2023-10-23"
featured: false
image: "https://assets.eqraatech.com/guides/estimated-time-for-task.png"
author: "ahmedemad"
---

<img src="https://assets.eqraatech.com/guides/estimated-time-for-task.png" alt="Estimated Time For Task" ondragstart="return false;" oncontextmenu="return false;" style="display: block; margin: 2rem auto; border-radius: 1rem; box-shadow: 0 4px 24px 0 rgba(0,0,0,0.08);" />

واحدة من المهارات الأساسية المهمة هي تقدير الوقت اللي مهمة ممكن تاخده، أغلبنا وإحنا بنشتغل فى تطوير البرمجيات بنوقع فى مشكلة تقدير الوقت دا، وهي عاملة كأنك بتدور في حلقة مفرغة، مش بتنتهي تمامًا، لكن من الممارسة الفعلية والتطبيق والخبرة بتاعتك تقدر إنك تتغلب عليها. 

### ايه اللي مفروض تعمله لما تاخد Task جديدة

1. تحليل الـ Task وتعرف المتطلبات بتاعتها.
2. كم function محتاجة اعملها؟
3. ايه التعديلات اللى ممكن اعملها فى الداتا بيز؟
4. ايه هى الحاجات اللى هتتاثر بالمهمة دى؟
5. اخيرًا هتعمل إختبار لقياس كفاءة المهمة ازاى؟

---
### Work Breakdown Structure

 من أهم النصائح اللي بتقدم حاجة اسمها WBS اللي هو Work Breakdown Structure، الملف ده هتحلل فيه المهمة، وتقسم المهمة الكبيرة دي إلى مجموعة مهام صغيرة جدًا، وبجانب كل مهمة تكتب التصنيف بتاعها إذا كان جزء خاص بالداتا بيز أو خاص بواجهة التطبيق أو اختبار لكفاءة المهمة نفسها. 

1.  جنب كل مهمة بتكتب الوقت المتوقع انك تخلصها فيه. برضوا حساب وقت الإختبار مهم جدًا، لان مهم جدًا تخلى بالك أن وقت إختبارات التشغيل لا يقل عن نسبة ما بين 20% إلى 30% من الوقت الكلي للمهمة.
2. برضوا متنساش تحسب وقت للمخاطر اللي ممكن تحصل، ممكن تكون حسبت وقت أحد المهام الفرعية غلط وليكن 3 ساعات وهو أخذ منك 5 ساعات. طب تحسبه ازاى؟ ده يتراوح بين 5% إلى 15% على المهمة كلها.
3. كمان لازم ناخد بالنا من حاجة مهمة جدًا وهى الحاجات اللي ممكن تسبب التسويف -زي الاجتماعات-، ده وقت ضايع كده زى ماتشات الكورة مش بتبقى فى الحسبان تمامًا ومتقدرش تعرفه ولا تتوقعه طب تحسبه ازاى؟ ده يتراوح بين 5% الى 10% على المهمة كلها. 

[  
](https://t.me/eqraatechcom)