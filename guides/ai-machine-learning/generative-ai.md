---
title: "Generative AI"
description: "Generative AI creates new content—like text, images, code, or music—using models trained on large datasets. This guide explains how it works, common use cases, and tools like GPT and diffusion models."
excerpt: "ال Generative AI هو فئة من فئات الـ AI اللي عندها القدرة على إنتاج محتوى جديد, سواء ردود على اسئلة أو صور أو مقاطع صوت أو فيديو  ، وفي الواقع النوع دا من ال AI مش حاجة جديدة بل موجود من 1960 و احنا اتعاملنا معاه كتير قبل ChatGPt في هيئة ال Chat Bots ودي AI Apps قادرة تعمل محادثات زي البشر."
tags: ["generative-ai", "LLM", "machine-learning", "AI", "deep-learning"]
updatedAt: "2023-12-06"
featured: false
image: "https://assets.eqraatech.com/guides/generative-ai.png"
author: "alaaelkazaz"
---

<img src="https://assets.eqraatech.com/guides/generative-ai.png" alt="AI vs. ML vs. Deep Learning" ondragstart="return false;" oncontextmenu="return false;" style="display: block; margin: 2rem auto; border-radius: 1rem; box-shadow: 0 4px 24px 0 rgba(0,0,0,0.08);" />

من سنة بالضبط وفي وقت ما معلوماتنا كمبرمجين عن الـ AI كانت واقفة انه بيعرف يفرق بين صورة قطة وصورة كلب و شوية استخدامات بسيطة , خرج للنور `ChatGPT` وتبعه الكثير من ال AI Apps اللي كانت قادرة تنتج داتا جديدة أول مرة نشوفها وترد علينا زي ما الناس بترد علينا.

### Generative AI

ال Generative AI هو فئة من فئات الـ AI اللي عندها القدرة على إنتاج محتوى جديد, سواء ردود على اسئلة أو صور أو مقاطع صوت أو فيديو  ، وفي الواقع النوع دا من ال AI مش حاجة جديدة بل موجود من 1960 و احنا اتعاملنا معاه كتير قبل `ChatGPT` في هيئة ال Chat Bots ودي AI Apps قادرة تعمل محادثات زي البشر.

الـ AI Apps دي كانت محدودة المعلومات ومتقدرش تفهم كل الاسئلة اللي بتوجه لها ولا تقدر تفهم سياق المحادثة الكلي لأنها معتمدة علي `Rule-Based Models` ودي Models بيبرمج فيها الانسان قواعد وشروط ثابتة فتبدو كأنها بتنتج ردود ولكن الردود دي مبرمجة مسبقًا.

بينما ال Apps الجديدة اللي بنشوفها معتمدة على تقنيات مختلفة ومرنة من ال Deep Learning Models واللي محتاجة برمجة أقل ولكن Data Sets اكبر بكتير عشان تتدرب عليها وكل لما البيانات اللي كانت بتتدرب عليها أكتر ومتنوعة أكثر كانت ال Models دي اقوي وبتدينا نتائج أحسن من غير برمجة ثابتة للردود دي.

### أشهر الـ Models

أشهر ال Models اللي بنستخدمها حاليًا في ال Generative AI:

- Large Language Models (LLM) ودي اللي بنستخدمها في `ChatGPT` و محركات الترجمة و التلخيص 
- Generative Adversarial Networks (GANs) و دي اللي بنستخدمها في إنتاج الصور و الفيديوهات

طيب ما برضو ال Deep Learning Models مش حاجة جديدة, امال ايه اللي عمل الطفرة دي؟

---

### ايه الاختلاف اللي أدى لظهور الـ Generative AI

دا يعود لـ3 أسباب رئيسية:

#### **1- اكتشاف الـ Transformers Models 2017**

ودي نوع من ال `Neural Networks` اللي قادرة تتعلم سياق أو مضمون الجملة ودا مهم جدًا لفهم أي لغة بشرية مش بس تربط الكلمات ببعضها وتشوف تكرروا كام مرة زي الموديل العادي وبتستخدم في دا فكرة رياضية بسيطة اسمها ال Self Attention واللي بتحسب ارتباط الكلمة بنفسها وبغيرها في الجملة وبكدا تقدر تربطها بالسياق و تشوف الضمائر العائدة عليها. استخدام ال `LLM` لل Transformers خلي كفائتها اعلى واسرع بكتير.

#### **2- تواجد كميات هائلة من البيانات على الإنترنت يمكن للـ Model التدرب عليها**

جودة النتائج اللي بتنتجها الـ Models بيتناسب مع كمية واختلاف البيانات اللي اتدربت عليها , دلوقتي في Tera-Bytes من البيانات المختلفة في اي مجال متاحة علي الانترنت و نقدر نستخدمها في التدريب واللي حسًن الأداء بشكل كبير جدًا. 

#### **3- التطور الكبير في الـ Hardware** 

الموديل بيتكون من عدد مهول من المتغيرات وعشان يشتغل ويتدرب على الكمية الهائلة دي من البيانات محتاج Hardware قوي جدًا يشتغل باستمرار لساعات طويلة ودا مكلف للغاية, فمع التطور الهائل في ال Electronic Chips دا اصبح ممكن بتكاليف مش قليلة ولكن مقدور عليها.

### **الختام**

في صناعة البرمجيات مهم نكون عارفين أسباب التطور في التقنية اللي حوالينا وحصل ازاي عشان نعمل تقييم سليم للتقنية مننبهرش بيها ولا نقلل من حجمها, ونقدر نستغل مميزاتها ونتفادي العيوب الحالية 

من مميزات ال  Generative AI أنه بعد تدريبه تقدر تستخدمه في تطبيقات كثيرة جدًا تقدر تسأل `ChatGPT` عنها، ولكن من عيوبه انه لو متعملوش Fine Tuning ممكن يطلع داتا فيها مشاكل أخلاقية أو متحيزة لجهة معينة وكلنا عارفين انه ساعات بيفبرك بعض المعلومات ويقدمها كحقائق.