---
title: "AI vs. Machine Learning vs. Deep Learning"
description: "Artificial Intelligence (AI) is the broad field of making machines smart. Machine Learning (ML) is a subset where systems learn from data. Deep Learning (DL) is a further subset that uses neural networks to solve complex problems. This guide breaks down how they differ and relate."
excerpt: "لسه بنقول فهمنا ChatGPT بيشتغل ازاي طلع لنا Google بـ Gemini, فخلونا نسيب كل ده على جمب ونرجع للأساسيات ونسأل ايه هو الفرق بين الـ AI vs Machine Learning vs Deep Learning ؟"
tags: ["AI", "machine-learning", "deep-learning"]
updatedAt: "2023-12-21"
featured: false
image: "https://assets.eqraatech.com/guides/ai-vs-machine-learning-vs-deep-learning.png"
author: "alaaelkazaz"
---

<img src="https://assets.eqraatech.com/guides/ai-vs-machine-learning-vs-deep-learning.png" alt="AI vs. ML vs. Deep Learning" ondragstart="return false;" oncontextmenu="return false;" style="display: block; margin: 2rem auto; border-radius: 1rem; box-shadow: 0 4px 24px 0 rgba(0,0,0,0.08);" />

لسه بنقول فهمنا `ChatGPT` بيشتغل ازاي طلع لنا Google بـ `Gemini`, فخلونا نسيب كل ده على جمب ونرجع للأساسيات ونسأل ايه هو الفرق بين الـ AI vs Machine Learning vs Deep Learning ؟

**طب هنستفاد إيه اما نتمكن من الأساسيات؟** هنستفاد اننا نحط كل معلومة جديدة في مكانها الصح زي الـ Puzzle وبالتالي نفهم أي تقنية جديدة.

### **ما هو الذكاء الاصطناعي  Artificial Intelligence ؟**

الذكاء الاصطناعي هو مصطلح عام شامل لأي تطوير في علوم الحاسب عشان نخلي الحواسيب -بشكل عام أكثر الآلات- تتصرف زي الانسان, وتؤدي نفس مهام الإنسان التي تتطلب ذكاء انساني لتأديتها.

فروح المجال دا قائمة على محاكاة أو تقليد طريقة تفكير الانسان. الفكرة دي ممكن نحققها بطرق كتير في منها طرق تٌبرمج فيها أجزاء كبيرة من عملية التعلم زي ال `Rule-Based Models` وفي طرق تدخل الإنسان فيها أقل ومش هنحتاج لبرمجة مباشرة لشروط معينة.

### **Machine Learning**

**إذن كدا تعلم الآلة – Machine Learning هو نفس الشئ ؟** 

مش بالظبط, الـ Machine Learning هو مجموعة فرعية من مجال الذكاء الاصطناعي و “مصطلح تقني” أكثر بيشير لطريقة معينة في تعليم الآلة لنفسها “بدون برمجة مباشرة”. 

هنا الانسان زي ما قولنا بيقوم بمهام محددة وبيقتصرعلى إنشاء الـ Model وتوفير بيانات لتدريب الـ Model عليها ومتابعتها. الـ Machine Learning نقدر نحققه بأكثر من نوع من الـ Algorithms زي:

- **Supervised Learning Algorithms** 
- **Unsupervised Learning Algorithms** 
- **Reinforcement Learning Algorithms** 

جميل, كده عرفنا الفرق بين الذكاء الاصطناعي والـ Machine Learning، طيب ايه هو التعلم العميق – Deep Learning ؟

---

### **Deep Learning**

هو بردو مصطلح تقني بس المرادي مجموعة فرعية من الـ Machine Learning , الاختلاف انه يعتمد على حاجة اسمها `Neural Networks` وهي تبدو معقدة بس هي أسلوب رياضي, الشبكات دي بتتكون من طبقات كثيرة وكل ما الطبقات دي زادت زادت كفاءة وقدرة الشبكة ومن هنا جت تسميتها بـ `Deep Neural Networks`.

ميزة الـ `NN` علي ال `ML` انها مش بتحتاج Feature Engineering ودا جزء مكلف في الـ `ML` فيه المهندسين بيحددوا السمات الأساسية التي يستخدمها الـ Model في التدريب , وهي كذلك أحسن في التعامل مع كميات أكبر من البيانات والأنماط المعقدة منها زي image recognition, natural language processing, and speech recognition.

طيب ما الـ Generative AI بيتعامل بردو مع الحاجات دي ايه الفرق؟

### Generative AI

شكلك لسه مخدتش بالك من الصورة التوضيحية كويس لأنه بردو مجموعة فرعية من الـ Deep Learning وبيستخدم الـ Neural Networks مع شوية إضافات وتعديلات لإنتاج بيانات جديدة بينما الـ DL العادي كنا بنستخدمه بس في تصنيف البيانات والتعرف عليها. 

ومن أشهر التطبيقات عليه `ChatGPT` وهو عبارة عن `Large Language Model` ميقدرش مثلاً ينتج صور, ويجي Dall-E كتطبيق آخر بيستخدم Models تقدر تنتج صور. 

ويجي Gemini ويبقي أول تطبيق على استخدام الـ Multi-Model, بدل ما اتعامل مع اللغة بس أو الصوت بس أو الصورة بس, انا هستخدم Models تقدر تتعامل مع كل حاجة من دول داخل تطبيق واحد, طبعًا الموضوع لسه في أوله وفيه تحديات كتير وهياخد وقت لحد ما يظهر ونتعامل معاه بشكل سلس, بس تقدروا تعرفوا أكثر عن التحديات اللي بتواجه الـ Generative AI بشكل عام  لو رجعتوا للورقة اللي بنشرحه فيها.